\section{Gestione dati}
In questa sezione verranno descritti gli strumenti utilizzati per la gestione e l'aggiornamento delle informazioni
necessarie per il funzionamento della piattaforma.
La motivazione principale che ha portato alla scelta delle tecnologie di seguito elencate è il \textit{know-how} aziendale.

\subsection{Database}
\subsubsection{MongoDB}
MongoDB \cite{MongoDB} è un database management system (DBMS) che offre la possibilità di gestire database NoSQL
basati sull'utilizzo di documenti flessibili per la gestione di dati in vario formato\cite{IBM-MongoDB}.

L'unità fondamentale in un database basato su MongoDB sono i documenti. Questi rappresentano l'informazioni da memorizzare.
Sono formattati in formato \textit{Binar y JSON} (BSON) e possono includere varie tipologie di dati che vanno dai comuni
valori numerici o stringhe sino ai più complessi oggetti annidati e liste.
La particolarità di questi documenti è che non hanno uno schema rigido: possono subire delle modifiche nel tempo.
Permettono quindi di adattare i dati alla applicazione e non viceversa.
Questo offre un notevole vantaggio per lo sviluppatore in quanto può strutturare i dati nella maniera più consona per facilitarne l'utilizzo.
Inoltre i documenti facenti parti di una stessa categoria vengono poi raccolti in collezioni e tutti questi dati possono poi essere ovviamente sottoposti a query e ad aggregazioni.

MongoDB risulta essere anche molto performante grazie alla possibilità d'immagazzinare documenti innestati, riducendo l'attività I/O del sistema DB,
e all'utilizzo del meccanismo d'indicizzazione che permette di effettuare query molto velocemente.

Altre caratteristiche fondamentali di questa tecnologia sono l'alta disponibilità e la possibilità di scalare orizzontalmente il sistema.
La prima è ottenuta con l'uso dei \textit{replica set}, che permettono di gestire database replicati, in modo da garantire ridondanza.
La seconda è invece realizzabile con il metodo dello \textit{Sharding} distribuito che permette
la distribuzione del carico computazionale, per la gestione delle richieste, su più server; fornendo così una esecuzione più efficiente delle operazioni rispetto all'utilizzo di una solo server.


