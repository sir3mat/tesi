\subsection{Descrizione generale}
L'API web è il componente della piattaforma che permette di gestire le richieste degli utenti fornendo degli
endpoint per poter svolgere varie operazioni.

La comunicazione tra client e API web verrà gestita con la suite di protocolli TCP/IP e in particolare verrà usato il protocollo HTTPS per gestire
le richieste e le risposte.

Essendo la piattaforma ideata come rappresentazione di una base riutilizzabile in vari contesti aziendali è stato deciso di implementare alcuni servizi
generici tipicamente richiesti come l'autenticazione e l'autorizzazione degli utenti, l'accesso a generici servizi sotto previa registrazione, l'invio di notifiche e
la gestione delle informazioni dell'utente. Questo permetterà future implementazioni personalizzate riducendo notevolmente i costi e i tempi di sviluppo potendo così dedicare
tutte le risorse sulle funzionalità richieste dalla clientela.

L'applicazione è basata su Node ed è stato utilizzato il framework Nest.
Si interfaccia con il microservizio del Mailer, attraverso un message broker RabbitMQ, per gestire l'invio di email e con il database server, basato su MongoDB, per gestire i dati necessari
per erogare i servizi richiesti.
