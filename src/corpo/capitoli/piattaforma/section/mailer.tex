
\section{Microservizio Mailer}
\subsection{Descrizione generale}
Il microservizio mailer è il componente della piattaforma che permette di inviare delle email.

L'applicazione è basata su Node ed è stato utilizzato il framework Nest.
Si interfaccia con l'API web, attraverso un \textit{message broker} RabbitMQ, per recuperare i messaggi contenenti le informazioni utili per generare la email e con il servizio esterno Simple Email Service per inviare le email.

In fase di progettazione è stato deciso di disaccoppiare questa funzionalità dalla API web a causa della complessità necessaria per effettuare il render di una mail e per inviare il messaggio al destinatario.
Inoltre, essendo il microservizio un componente indipendete dalla API web, sarà possibile scalarlo orizzontalmente in modo da poter gestire in maniera più efficace le operazioni richieste.

\subsection{Principi di design}
Il microservizio è composto da tre elementi principali: \textit{consumer service}, \textit{template service} e \textit{transport service}.

Il \textit{consumer service} incapsula i dettagli relativi all'interazione con il \textit{message broker} RabbitMQ. Questo servizio si occupa quindi di recuperare i messaggi dalla coda del \textit{message broker}, per poterli elaborare, e di comunicare
al broker un messaggio di tipo ACK per confermare la corretta elaborazione del messaggio.

Il \textit{template service} si occupa di effettuare l'operazione di rendering di una mail a partire dal messaggio recuperato. Per supportare questa operazione viene usato Nunjucks, un template engine che permette di creare documenti dinamici
sulla base di un set di campi prefissati. L'utilizzo di questa tecnologia ha permesso di definire la struttura di un documento HTML, il cui contenuto verrà poi creato dinamicamente sulla base delle informazioni contenute nel messaggio, e che
verrà usato come corpo della email da inviare.

Infine il \textit{transport service} ha il compito di incapsulare la logica di invio della mail. Per supportare questa operazione è stato deciso di integrare il servizio esterno Simple Email Service, facente parte degli Amazon Web Services.
